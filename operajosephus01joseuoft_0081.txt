Praefatio. LXXV

sustulit. Dindortii maxime exemplar secutus est lnnnanuel Bekker,
a quo recognita est editio Lipsiensis 'l'eubneriana anni 1855. scd
praeter apparatum Hauerkainpi nec Dindorfius nec Bckkerus ¹) sub—
sidia noua habuerunt neque a quoquam ad antiquitates Iudaicas ad-
lata sunt; paucis enini nostra aetate curae erat Iosephus. inter quos
Ι. H. Holwerda Batauus anno 1817 emendationum Flauianarum speci-
men edidit laudabile nec sine fructu de Iosephi genere dicendi quae-
siuit. aliud egit Ludouieus Dindors, qui in annalibus Fleckeiseni
(uol. tlt) p. 521 sqq.) Iosephum ad Atticorum scriptorum genus dicendi
reuocare uoluit; id quod non uitupero, sed antequam libri manu-
scripti excussi essent de hoc nihil decerni posse dico. denique ho-
noris causa Friderieus Ritschelius nominandus est, qui cum ad sena-
tus consulta aliaque decreta a Iosepho tradita animum attenderet
intellexit, quam esset desideranda noua Iosephi recensio, codicum
lectiones collegit Mendelssohnioque auctor fuit, ut decreta illa ederet
et commentario illust1·aret.2)

Eodem fere tempore ego suasu Alfredi de Gutscbmid ad edi-
tionem Iosephi parandam accessi, quod ut perficerem anni 1873
autumno in Italiam profectus sum et exinde per duos annos et
dimidium bibliothecas Italicas et Parisinam adii codicesque qui ibi
erant contuli. codices Vindobonenses Oxoniensem Leidensem Wizen-
burgensem postea Gottingae Mai-burgi et Vratislauiae, quo mihi missi
sunt, exegi. alia suppleuit amicorum beneuolentia, ut nunc omnes
codices graecos qui extant nouisse eosque, qui alieuius sunt momenti,
contulisse uidear. quibus usus subsidiis nouam egi Iosephi recen-
sionem, cui in adnotationis loco subieci ea quae codices aliter habent
atque ego dedi. hoe uero potissimum egi, ut id codicum genus,
quod melius esse eognoueram, cuius superstites sunt libri ΒΟ, ma·
xime exprimerem. etiam in crasi aphaeresi aliisque rebus minu-
tioribus hos codices secutus sum, ita tamen, ut Marcianum (M) se-
querer, sicubi aut solus aut cum L crasin et aphaeresin praebet, eum
talia saepe codex ille diligenter ex antiquiore exemplari seruasse
uideatur. ceterum non eram nescius minime codices ΒΟ incorruptos
esse Iosephi uerborum testes, et multa in alterius generis libris
melius tradita esse et magis placere. quare saepenumero utrum
Iosephus scripserit dubitari potest, et diutina quaestione opus erit,
ut dubium tollatur. sed si expectare noluissem, dum omnes loci

 

1) praetereo enim editionem Tauehnitzianum anno *1851 emissam.
2) uid. Museum Rhen. XXVIII p. 58ss sqq.

